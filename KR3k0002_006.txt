# -*- mode: mandoku-view -*-
#+TITLE: 編珠
#+DATE: 2019-03-29 20:25:06.765229
#+PROPERTY: ID KR3k0002
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 綈袠繡囊
<pb:KR3k0002_WYG_006-1a>¶
綈袠繡囊¶
　後漢書楊厚傳曰厚祖父春卿善圖讖學臨殁謂子¶
　統曰吾綈袠中有先祖所傳秘記為漢家用爾其修¶
　之　漢書曰馬融勤學夣見林花如錯繡夣中摘此¶
　花食之及寤見天下文詞無所不領畧時人號為繡¶
　囊¶
内外記上下經¶
　益部耆舊傳云景鸞字漢伯少隨師學經渉七州之¶
　地作易説及詩解文句兼取河洛名為奥集又撰禮¶
<pb:KR3k0002_WYG_006-1b>¶
　内外記曰禮略　列仙傳曰老子入秦過函谷關關¶
　令尹喜強使著書作道徳上下經二卷¶
舌黑唇香¶
　洞㝠記曰董謁字仲元武都人常過人家於座以筆¶
　題掌還家以竹籜寫之書竟則䑛掌中字舌為之黑¶
　世謂之仲元掌録　劉治敦學賦曰清香於唇吻繫¶
　芳乎胸臆靜潛志於一懐用摛之乎八極¶
<pb:KR3k0002_WYG_006-2a>¶
經神易聖¶
　范曅鄭𤣥論云𤣥括囊大典網羅衆家世謂之經神¶
¶
唐書衞大經䆳於易人謂之易聖¶
¶
珍駕玉圃¶
　思元賦曰御六藝之珍駕兮遊道徳之平林結典籍¶
　而為罟兮驅儒墨而為禽　抱朴子曰陸機之文猶¶
　𤣥圃積玉¶
言葉辭條¶
　王充論衡曰學問習熟則能推論興文文由外而滋¶
<pb:KR3k0002_WYG_006-2b>¶
　未必實才與文相副也且淺意於華葉之言無根荄¶
　之深不見大體也　陸機文賦曰雖衆辭之有條必¶
　待兹而效績¶
王賦阮章孔書陸議¶
　魏文典論曰王粲長於詞賦陳琳阮瑀之表章書記¶
　今之俊也　李充翰林論曰孔文舉之書陸士衡之¶
　議斯可謂成文矣¶
<pb:KR3k0002_WYG_006-3a>¶
鷄碑雀籙¶
　晉中興書曰戴逵總角時以雞卵汁溲白瓦屑作鄭¶
　𤣥碑自為文而自鐫之詞麗器妙唐丁用晦序曰學¶
　慚䑕獄智乏鷄碑用此　北齊書曰百里相秦名存¶
　雀籙蕭張附沛姓在河書¶
飛兎鈎魚¶
　陳琳答東阿王箋曰清詞妙句炎絶煥景譬猶飛兎¶
　流星超山越海龍驥所不追况駑馬可得齊足哉¶
　陸機文賦曰於是沈辭怫悦若遊魚銜鈎而出重淵¶
<pb:KR3k0002_WYG_006-3b>¶
　之深¶
雕玉鏤氷¶
　楊子法言曰或曰良玉不雕美言不文何謂也曰玉¶
　不雕璠璵不作器言不文典謨不作經　鹽鐵論曰¶
　内無其質而外學其文若畵脂鏤氷費日損功¶
粲匹&KR0045;儔¶
　魏文帝典論曰王粲長於詞賦徐幹時有逸氣然粲¶
<pb:KR3k0002_WYG_006-4a>¶
　匹也　又曰孔融體氣髙妙有過人者然不能持論¶
　理不勝詞至於雜以嘲戲及其時有所善班&KR0045;儔也¶
葄枕圖史嚼茹典墳¶
　唐李揆傳曰葄枕圖史葄音祚藉也　劉騊駼與竇¶
　季瑋書曰君嚼茹墳典履公子行¶
投斧約繩¶
　廬江七賢傳曰文黨字翁仲未學之時與人俱入叢¶
　林謂人曰吾欲逺學先試投我斧髙木上斧當掛乃¶
　仰投之斧果上掛因之長安受經　晉書曰劉實字¶
<pb:KR3k0002_WYG_006-4b>¶
　子真少貧苦賣牛衣以自給然好學手約繩口誦書¶
　博通古今¶
翔鳥驅驢¶
　鹽鐵論曰曾子讀禮倚山而吟山鳥下翔　漢書曰¶
　李固驅驢負書¶
折撾斫屧¶
　論語讖曰孔子讀易韋編三絶鐵撾三折漆書三滅¶
<pb:KR3k0002_WYG_006-5a>¶
¶
南史齊江泌少貧晝則斫屧為業夜則乘月讀書¶
¶
路蒲孫柳¶
　漢書曰路溫舒字長君父使牧羊温舒取澤中蒲截¶
　以為牒編用寫書　楚國先賢傳曰孫敬編柳以寫¶
　經本晨夜誦習¶
柳篋曹倉¶
　唐書柳璨少孤貧好學光化中登進士遷左拾遺公¶
　卿朝野託為牋奏以其博奧目為柳篋　拾遺記曰¶
　曹曾慮先文湮没乃積石為倉以藏書故謂曹氏書¶
<pb:KR3k0002_WYG_006-5b>¶
　倉¶
義府理窟¶
　左傳曰詩書義之府也又漢桓帝時謡天下義府陳¶
　仲舉　郭子云張憑舉孝亷出詣劉真長俱謁撫軍¶
　既前撫軍與之言談咨嗟稱善稱為理窟¶
翰藪談林¶
　文選云縱詞源於月徑披翰藪於雲扄　世語云裴¶
<pb:KR3k0002_WYG_006-6a>¶
　僕射善談時人謂之談林¶
粘蜜粲花¶
　益部耆舊傳曰劉子政談論津津甘如粘密　天寳¶
　遺事曰李白有天才每與人談論皆成句讀如春葩¶
　麗藻粲於齒牙時人號為粲花之論¶
含玉吐金撑霆裂月¶
　傅元嶠情賦序曰我太宗文皇帝命臣作西征賦又¶
　命陳齊諸臣作箴皆含玉吐金爛然成章　司空圖¶
　與王駕書曰吾適自編一鳴集撑霆裂月劼作者之¶
<pb:KR3k0002_WYG_006-6b>¶
　肝脾亦當吾言之無怍也¶
文肅不虚林宗無愧¶
　㑹稽典録云虞歆字文肅厯郡守有髙操曹植為東¶
　阿王東阿先有三十碑銘多非實植皆毁除之以歆¶
　碑不虛獨全焉　後漢郭泰傳曰泰卒四方㑹葬者¶
　共刻石立碑蔡邕為碑文曰吾為碑銘多矣皆有慚¶
　徳惟郭有道無媿耳¶
<pb:KR3k0002_WYG_006-7a>¶
十字百函¶
　蜀志曰王平字子均巴西人手不能書所識不過十¶
　字而占授作書皆有意　沈約宋書曰劉穆之朱齡¶
　石並便尺牘嘗於髙祖坐與齡石共答書自旦至日¶
　中穆之得百函齡石得八十函而穆之應對無度¶
垂金屈玉萃昴張箕¶
　法書苑竇泉小篆贊曰丞相斯法神慮精深釵頭屈¶
　玉鼎足垂金　齊王僧虔書賦曰沈若雲鬱輕若蟬¶
　&KR0045;稠必昴萃約實箕張¶
<pb:KR3k0002_WYG_006-7b>¶
凌雲垂露¶
　蔡邕篆書體曰&KR0045;波振激龍躍鳥震延頸脅翼體似¶
　凌雲　王諳文字志曰垂露書如懸鍼而不遒勁婀¶
　娜若濃露之垂漢中郎曹喜所作¶
驅鳩致獺¶
　朝野僉載曰潤州興國寺苦鳩鴿棲梁上穢汚尊客¶
　張僧繇乃於東壁畵一鷹西壁畵一鷂自是鳩鴿不¶
<pb:KR3k0002_WYG_006-8a>¶
　復來　齊諧記曰魏明帝遊洛水水中有白獺美淨¶
　可愛見人輙去帝欲見之而不可得侍中徐景山於¶
　畵板作兩鰡魚懸置岸上于是羣獺爭逐一時執得¶
　帝甚嘉之¶
十全萬變¶
　周禮曰醫師掌醫之政令以供醫事歳終則稽其事¶
　以制其食十全為上十失一次之失二失三又次之¶
　十失四為下　呂子曰良醫病萬變藥亦萬變病變¶
　而藥不變向之夀民今為殤子矣¶
<pb:KR3k0002_WYG_006-8b>¶
金液銀丸¶
　梁帝勸醫文云更六一於金液改三七於銀丸¶
瓦占碁卜¶
　庾闡蓍龜論曰殊方之卜或責象草木或取類瓦石¶
　吉凶之應不異蓍龜元微之詩病賽烏稱鬼巫占瓦¶
　代龜　方術記曰有十二碁卜黄石公用之行師萬¶
　不失一¶
<pb:KR3k0002_WYG_006-9a>¶
磨車輪扇¶
　鄴中記曰石虎有磨車置石磨於車上行十里輙磨¶
　十斛　西京雜記曰丁緩作七輪扇連以七輪大皆¶
　徑尺並相連續一人運之滿堂生風¶
　續編珠卷一¶
<pb:KR3k0002_WYG_006-9b>¶
