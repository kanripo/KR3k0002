# -*- mode: mandoku-view -*-
#+TITLE: 編珠
#+DATE: 2019-03-29 20:25:06.703199
#+PROPERTY: ID KR3k0002
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR3k0002_WYG_000-1a>¶
欽定四庫全書　　　　　子部十一¶
　編珠　　　　　　　　　類書類¶
提要¶
¶
　　　　臣等謹案編珠二卷舊本題隋杜公瞻撰補¶
　　　　遺二卷續編珠二卷則¶
¶
國朝康熈戊寅詹事府詹事錢塘髙士竒所輯¶
¶
　　　　也是書隋志唐志皆不著録自士竒始刋行¶
　　　　其序稱於¶
<pb:KR3k0002_WYG_000-1b>¶
内庫廢紙中得之原目凡四卷佚其半遍覔不¶
¶
　　　　可得輒因原目補為四卷又廣其類之未具¶
　　　　者為二卷今考其書首有大業七年公瞻自¶
　　　　序稱奉勅撰進其結御題著作佐郎兼散騎¶
　　　　侍郎又有徐乾學序稱杜公瞻無表著談藪¶
　　　　載隋京兆杜公瞻嘗邀楊玠過宅酒酣嘲謔¶
　　　　者即此公瞻無疑今觀其書𨽻事為對畧如¶
　　　　徐堅初學記之體但前無叙事後無詩文原¶
<pb:KR3k0002_WYG_000-2a>¶
　　　　目分天地山川居處儀衛音樂服玩珍寶繒¶
　　　　綵酒膳黍稷菜蔬果實車馬舟楫所存者音¶
　　　　樂以上五門而已顧隋&KR0774;帝諱廣故廣川改¶
　　　　長河而此書桂林水條下引廣州山川記治¶
　　　　雞水條下引廣州記栢心柱條下引伏滔北¶
　　　　征記稱廣陵縣城南門三條路條下引班固¶
　　　　西都賦披三條之廣路隋髙祖之父諱忠故¶
　　　　隋書忠節傳改誠節而此書斬馬劍條下引¶
　　　　漢書王莽斬董忠事此猶可曰臨文不諱未¶
<pb:KR3k0002_WYG_000-2b>¶
　　　　必盡拘又菖蒲海一條與茱萸江為對菖字¶
　　　　従艸無疑矣而條下所註乃引漢書西域𫝊¶
　　　　于闐河與葱嶺合東流注菖蒲海今檢漢書¶
　　　　乃蒲昌非菖蒲也唐以前書不應荒謬至此¶
　　　　此亦尚可曰一時失記如張九齡之悮用弋¶
　　　　人何慕王維之悮用栁生左肘至於音樂門¶
　　　　南城鼓一條引樂府解題曰鼓吹曲有巫山¶
<pb:KR3k0002_WYG_000-3a>¶
　　　　髙戰城南則非惟文理未安且樂府解題一¶
　　　　書古不著録始見於崇文總目云不知撰人¶
　　　　名氏列於吴兢樂府古題要解之後郭茂倩¶
　　　　樂府詩集漢鐃歌上之囘篇引之直題曰吴¶
　　　　兢雖未必確然其書晚出必非六朝舊籍無¶
　　　　疑也公瞻安得而見之或明人所依托士竒¶
　　　　偶未審歟楊士竒文淵閣書目張萱内閣書¶
　　　　目俱不著録永樂大典於前代類書如四六¶
　　　　叢珠截江網之類無不具採亦不登其一字¶
<pb:KR3k0002_WYG_000-3b>¶
　　　　知其出明中葉以後矣以其採擷詞華頗為¶
　　　　鮮艶士竒所補所續亦皆取唐以前事較他¶
　　　　類書為近古故疑以𫝊疑姑存以備叅考焉¶
　　　　乾隆四十四年二月恭校上¶
　　　　　　　總纂官(臣)紀昀(臣)陸錫熊(臣)孫士毅¶
　　　　　　　總　校　官　(臣)　陸　費　墀¶
<pb:KR3k0002_WYG_000-4a>¶
原序¶
　編珠原序¶
皇帝在江都日好為雜咏及新體詩偶緣屬思顧謂侍¶
讀學士曰今經籍浩汗子史恢博朕每繁閲覽欲其故¶
實簡者易為比風爰命微臣編錄得窺書囿故目之曰¶
編珠其朱書者故實墨書者正義時大業七年正月奉¶
勅撰進勒成四卷著作佐郎兼散騎侍郎臣杜公瞻謹¶
序¶
<pb:KR3k0002_WYG_1a><pb:KR3k0002_WYG_000-4b>¶
編珠四卷隋大業七年著作佐郎杜公瞻奉勅撰¶
¶
¶
也凡十四門門各有類惟取其事之切於用者故¶
¶
¶
卷袠不多攷隋經籍唐藝文二志並無此書他書¶
¶
¶
録亦皆不著葢凋零磨滅久矣詹事江村高公偕¶
¶
¶
余奉¶
¶
命校勘閣中書籍得之已逸其後二卷詹事喜而錄之¶
¶
旣南歸則又加之是正而博采故實以補其闕仍¶
¶
¶
為四卷又廣其門類之未備者外為二卷而編珠¶
¶
<pb:KR3k0002_WYG_000-5a>¶
乃爛然成書矣按歴代史志有雜家而無類書新¶
¶
¶
唐志始别為一目自魏晉以逮南北朝君臣宴集¶
¶
¶
每喜徵事以覘學問類書于是漸多然今世傳歐¶
¶
¶
陽詢虞世南徐堅所排纂皆唐初時人而志所載¶
¶
¶
隋以前書如皇覽類苑壽光書苑華林遍畧等書¶
¶
¶
當時極貴重其卷帙頗繁今皆無一簡存者即如¶
¶
¶
戴安道顔延之之纂要沈約之袖中記珠叢其書¶
¶
¶
不過一二卷亦盡已散逸獨編珠猶得其半詹事¶
¶
<pb:KR3k0002_WYG_000-5b>¶
¶
從而補綴使殘缺以完豈非快事與閣中書籍虞¶
¶
¶
山錢氏以為數代之遺編在是而明末多燬于兵¶
¶
¶
火以余所見萬厯時張萱内閣書目存者十不得¶
¶
¶
一二猶往往有宋雕舊本并皇史宬所藏永樂大¶
¶
¶
典鼎革時亦有佚失往者嘗語詹事值¶
¶
皇上重道右文千古罕遘當請¶
命儒臣重加討論以其祕本刋録頒布用表揚前哲之¶
¶
遺墜于萬一余老矣詹事孜孜好古能闡幽表微¶
¶
<pb:KR3k0002_WYG_000-6a>¶
幸來日勿忘此言也杜公瞻亦無表著談藪嘗載¶
¶
¶
隋京兆杜公瞻嘗邀陽玠過宅酒酣嘲謔者即此¶
¶
¶
公瞻無疑吾未知其人何如顧得藉我詹事以存¶
¶
¶
此書有厚幸已康熙三十二年十月朔日健庵徐¶
¶
¶
乾學書¶
¶
<pb:KR3k0002_WYG_000-6b>¶
¶
曩直¶
¶
大内南書房奉¶
命檢閲内庫書籍於廢紙堆中得隋著作佐郎杜公瞻¶
¶
編珠一冊原目凡四卷遺其半遍覔不可得因手¶
¶
¶
鈔之藏笥篋間己巳歸寓平湖端居多暇出而校¶
¶
¶
讐愛其精粹輒因原目補為四卷又廣其類之未¶
¶
¶
具者為二卷其於著作撰述本㫖未知何如乃其¶
¶
¶
書則不致以殘缺為人所棄矣頃侍養南歸發舊¶
¶
<pb:KR3k0002_WYG_000-7a>¶
簏得之友人謂是編宜公同好可廢玉溪獺祭勿¶
¶
¶
等之仲任異書徒袐枕中已也乃重加㸃勘增刪¶
¶
¶
而付諸鋟康熙三十七年戊寅夏五朔詹事府詹¶
¶
¶
事兼翰林院侍讀學士江邨高士竒書於清吟堂¶
¶
<pb:KR3k0002_WYG_000-7b>¶
¶
凡例五則¶
¶
一杜公瞻原本凡存二卷後二卷止存原目不量固陋¶
　因而補之未免續貂庶成全璧¶
一原本計十有四部於事物亦略該矣然有天地而無¶
　歲時則束晳之辨奚徵有果實而無花木則終軍之¶
　對莫辦至如人倫文學並重儒林鳥獸魚蟲旁資談¶
　柄卷帙雖簡不可以不備也因成續編珠二卷¶
一原本二卷每部中多有增補非陋其不贍也為徵事¶
　者廣異聞多多益善耳¶
<pb:KR3k0002_WYG_000-8a>¶
一補本但用隋以前事恐入後代與原本體例不合也¶
　續本則隋唐㕘用宋以後事例不采其有宋人書載¶
　唐事者間一用之¶
一字尚新穎對取工巧兔園常談槩剗不錄或事涉隠¶
　僻不合於用者亦從割置¶
